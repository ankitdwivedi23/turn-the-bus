<speak version="1.0" xmlns="https://www.w3.org/2001/10/synthesis" xml:lang="en-US">
  <voice name="hi-IN-Kalpana">
    इसे तो सभी स्वीकार करेंगे कि अनेक प्रकार की शक्तियाँ जो वरदान की भाँति ईश्वर ने मनुष्य को दी हैं, उनमें वाक्शक्ति भी एक है । यदि मनुष्य की और इंद्रियाँ अपनी-अपनी शक्तियों में अविकल रहतीं और वाकशक्ति मनुष्यों में न होती तो हम नहीं जानते कि इस गूँगी सृष्टि का क्या हाल होता । सब लोग लुंज-पुंज से हो “मानो कोने में बैठा दिए गए होते. और जो कुछ सुख-दुख का अनुभव हम अपनी दूसरी-दूसरी इंद्रियों के द्वारा करते, उसे अवाक्‌ होने के कारण, आपस में एक-दूसरे से कुछ न कह-सुन सकते । इस वाक्शक्ति के अनेक फायदों में 'स्पीच” वकक्‍तृता और बातचीत दोनों हैं । किंतु स्पीच से बातचीत का ढंग ही निराला है । बातचीत में वक्‍ता को नाज-नखरा जाहिर करने का मौका नहीं दिया जाता है कि वह बंडे अंदाज से गिन-गिनकर पाँव रखता हुआ पुलपिट पर जा खड़ा हो और पुण्याहवाचन या नांदीपाठ की भाँति घड़ियों तक साहबान मजलिस, चेयरमैन, लेडीज एंड जेंटिलमेन की बहुत सी स्तुति करे-करावे और तब किसी तरह वक्‍तृता का आरंभ करे । जहाँ कोई मर्म. या नोक की चुटीली बात वक्ता महाशय के मुख से निकली कि ताली-ध्वनि से कमरा गूँज उठा । इसलिए बक्‍ता को खामख्वाह दूँढ़कर कोई ऐसा मौका अपनी वक्‍्तृता में लाना ही पड़ता है जिसमें करतलध्वनि अवश्य हो । वहीं हमारी साधारण बातचीत का कुछ ऐसा घरेलू ढंग है कि उसमें न करतलध्वनि का कोई मौका है, न लोगों के कहकहे उड़ाने की कोई बात हीं रहती है । हम दो आदमी प्रेमपूर्वक संलाप कर रहे हैं कोई चुटीली बात आ गई, हँस पड़े । मुसकराहट से होठों को केवल फड़क उठना ही इस हँसी की अंठिम सीमा है । स्पीच का उद्देश्य सुननेवालों के' मन में जोश और उत्साह पैदा कर देना है । घरेलू बातचीत मन रमाने का ढंग है । उसमें स्पीच की ठह संजीदगी बेकदर हो धक्के खाती फिरती है । जहाँ आदमी की अपनी जिंदगी मजेदार बनाने के लिए खाने, पीने, चलने, फिरने आदि की जरूरत है, वहाँ बातचीत की भी उसको अत्यंत आवश्यकता हैं । जो कुछ मवाद या धुआँ जमा रहता है, वह तचीत के जरिए भाप बनकर बाहर निकल पड़ता है । चित्त हल्का और स्वच्छ हो परम आनंद में मग्न हो जाता है । बातचीत का भी एक स्त्रास तरह का भजा होता है ) जिनको बातचीत करने की लत पड़ जाती है, वे इसके पीछे खाना-पीना भी छोड़ बैठते हैं । अपना बड़ा हर्ज कर देना उन्हें पसंद आता है, पर डे बातचीत का मजा नहीं खोना चाहते । राबिंसन क्रूसो को किस्सा बहुधा लोगों ने पढ़ा होगा जिसे 16 वर्ष तक मनुष्य-मुख देखने को भी नहीं मिला । कुत्ता, बिल्ली आदि जानवरों के बीच में रह 16 वर्ष के उपरांत उसने फ्राइडे के मुख से एक बात सुनी ।
  </voice>
</speak>